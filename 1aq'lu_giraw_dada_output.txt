
Cyrillic
гӏакълу гирав дада
вукӏвас гира цев цӏакъе ссиме баъиров гӏолохъанис гьекӏва.
дада вукӏвас гира гьощув вохаров и ургъе вукӏвас гира гьов, исаволахъе гьов ваша хисарасе, гъардир итав хӏеренов гагьасе, ссиме баъачӏов волӏасе.
цеб къойлъил дадащул эккоги гьощулъе кьехин гьа̃кӏубалӏ ва экьо гира:
— инаралъил гьощуб ссиме баъабалъил цеб-цеб гьа̃кӏва чи̃да гьумалъир.
къватӏа гираб, гьечӏесес гьакьулъилара гьумалъа кьвани гьанкӏуби ракъо гира.
хехес гьакьулъи вашащва кунгьас гира ищубда ссиме ва эбел къойлъил гьа̃кӏуба котор ракъо гира гьумалъир чи̃дирор.
гӏолохъанис вашащва биччӏиро гира ищуб ссиме баъачӏе бикӏва, пиахӏис гира гьа̃кӏуби чи̃да лъогуни гьумалъир, 
гьощва бехьвас гира къой ссиме баъачӏоб и гьощул масас гира дадашвар ва дадащул гьекьо гира вашащва:
— кугьур гира бисе̃ ссиме баъачӏе вукӏва ищул гьумалъи чи̃дор вашащул гьа̃кӏуби цеб-цеб бохъи гира.
бехьвас гира замана вашащул дадащвар гьумалъи цехӏеб гьа̃кӏва бухус гачӏе — кьи̃доб. 
хейл дадащул рел’а бикко гӏорхъа волъас гира ваша ва гьекьоги гьошар:
— дува биччӏӣро гиро, дува гьаъирибесо иссун картӏе рахус гирабан гьумалъи? 
гьоб гьума иналол болъибачӏе цӏвакироб сесе бикъвабароб. 
ме арамдило билоб эл гагьирен, гьордоб бухура гьосуб картӏе. 
и исун ме хӏогьоб масабарер картӏе бухура.
див ваша гьолъил ссиме баъачӏов вукӏа воккура арамдилоб

Latin
ʕaq'lu giraw dada
wuk'ʷas gira cew c'aq'e sːime baʔirow ʕoloqanis hek'ʷa.
dada wuk'ʷas gira hošːuw woχarow i urʁe wuk'ʷas gira how, isawolaqe how waša χisarase, ʁardir itaw ʜerenow gahase, sːime baʔač'ow woʟase.
ceb q'ojɬil dadašːul ekːogi hošːuɬe ʟ'eχin hãk'ubaʟ wa eʟ'o gira:
— inaraɬil hošːub sːime baʔabaɬil ceb-ceb hãk'ʷa čĩda humaɬir.
q'ʷat'a girab, heč'eses haʟ'uɬilara humaɬa ʟ'ʷani hank'ubi raq'o gira.
χeχes haʟ'uɬi wašašːʷa kunhas gira išːubda sːime wa ebel q'ojɬil hãk'uba kotor raq'o gira humaɬir čĩdiror.
ʕoloqanis wašašːʷa bič'ːiro gira išːub sːime baʔač'e bik'ʷa, piaʜis gira hãk'ubi čĩda ɬoguni humaɬir, 
hošːʷa bexʷas gira q'oj sːime baʔač'ob i hošːul masas gira dadašʷar wa dadašːul heʟ'o gira wašašːʷa:
— kuhur gira bisẽ sːime baʔač'e wuk'ʷa išːul humaɬi čĩdor wašašːul hãk'ubi ceb-ceb boqi gira.
bexʷas gira zamana wašašːul dadašːʷar humaɬi ceʜeb hãk'ʷa buχus gač'e — ʟ'ĩdob. 
χejl dadašːul rel’a bikːo ʕorqa woɬas gira waša wa heʟ'ogi hošar:
— duwa bič'ːīro giro, duwa haʔiribeso isːun kart'e raχus giraban humaɬi? 
hob huma inalol boɬibač'e č'ʷakirob sese biq'ʷabarob. 
me aramdilo bilob el gahiren, hordob buχura hosub kart'e. 
i isun me ʜohob masabarer kart'e buχura.
diw waša hoɬil sːime baʔač'ow wuk'a wokːura aramdilob
